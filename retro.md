# Retrospektiivitekniikat

## Start, Stop, Continue, More of, Less of Wheel

Start, Stop, Continue, More of, Less of Wheel on retrospektiivitekniikka, jossa käytetään apuna viiteen
sektoriin jaettua ympyrää. Retron aikana käydään läpi jokainen viidestä osa-alueesta ja kysytään, mitä
tiimin tulisi seuraavassa iteraatiossa aloittaa tekemään, mitä lopettaa, mitä lisätä ja vähentää, sekä mitä sellaista hyvää työskentelyssä on ollut, jota halutaan jatkaa. Ympyrä ja esiin tulleet ideat kirjoitetaan fläppitaululle tms. Retron pituus on 10-25 minuuttia riippuen tiimin koosta ja käsiteltävän iteraation pituudesta. 

## Glad, Sad, Mad

Glad, Sad, Mad on retrospektiivitekniikka, jossa kaikki listataan iteraation aikana tehdyt havainnot, muutokset ja ongelmatja kategorisoidaan ne kolmeen kategoriaan Glad, Sad ja Mad. Retron alussa kaikki osallistujat kirjoittavat 10-15 minuutin ajan tekemiään havaintoja esim. post-it lapuille. Tämän jälkeen kirjatut havainnot esitellään ja asetetaan valkotaululle, johonkin kolmesta kategoriasta. Tällekin on aikaa 10-15 min. Kun havainnot on esitelty ja kategorisoitu, osallistujat äänestävät mistä aiheista keskustellaan. Havainnoista keskustellaan keskittyen toimiin, joita voidaan tehdä seuraavan sprintin aikana tiimin toiminnan edistämiseksi. Keskustelu aloitetaan eniten ääniä saaneesta havainnosta ja käsittelyä jatketaan kunnes kaikki on käsitelty tai tunnin aikaraja tulee vastaan. 


